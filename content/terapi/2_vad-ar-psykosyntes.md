+++
sectionTitle = "Vad är psykosyntes?"
+++
Psykosyntes är en terapiform grundad av Roberto Assagioli, som från början var en av Sigmund Freuds elever. Framförallt ville han förstå de mänskliga uttrycken, såsom kärlek, kreativitet, skönhet och andlighet. Assagioli ville utgå ifrån det som var friskt inom varje människa istället för att fokusera på det ”sjuka”. Tillsammans med andra humanistiska psykologer utvecklade han sedan psykosyntesen. Psykosyntesen började sprida sig alltmer under 1950-60 talen och i London finns idag The Institute of Psychosynthesis, där det ges en masterutbildning i Psykosyntes samt bedrivs aktiv forskning.


På [Psykosyntesförbundets hemsida](http://psykosyntesforeningen.se/components/com_wordpress/wp/wp-content/uploads/Broschyr_klienter_2017-04-05.pdf "Psykosyntesförbundets hemsida") kan du läsa mer om psykosyntesens historia och grundsatser.


I broschyren sammanfattas det som gör att jag uppskattar och har valt psykosyntesen som terapiform:

> Inom varje människa finns en grundläggande drivkraft mot helande, mognad och växt. Vi är större än våra sår och begränsningar. [...] Huvudvikten ligger vid att stärka det friska hos individen och på tilliten till individens egen kraft. Vilja och eget ansvar är viktiga begrepp. [...] En av de grundläggande metoderna i psykosyntes är utvecklandet av medveten närvaro, det som nu populärt kallas ”Mindfulness”.
