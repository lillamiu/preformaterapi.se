+++
person: "Kvinna, 74 år"
quote: "Jag hade svårt att komma vidare efter en skilsmässa och min självkänsla, som hade fått sig en rejäl törn, blev allt sämre. Vänner stöttade och det hjälpte en bit men tyckte att jag behövde prata med någon som hade en mer professionell hållning till mig och mina problem. Ville kunna se mer positivt på mig själv och min vardag.
Jag sökte på nätet och ringde och talade med några innan jag bestämde mig och bokade ett första besök. I ca 5 månader gick jag sedan i terapi.
Jag minns speciellt de gånger som jag blev pressad mot mina gränser och verkligen fick ur mig mina känslor. Vetskapen att allt som sas och hände i det rummet stannade där,  gjorde att jag vågade öppna mig på riktigt. Att få ett nytt perspektiv på  hur min uppväxt påverkat mig och mina strategier i livet var för mig en nyttig lärdom. Känslan av att genomgå en inre stortvätt fyllde mig med glädje mellan våra möten och jag upplevde att jag blev starkare och gladare.
Känner så här efteråt att jag alltid kan vända tillbaka till min terapeut om jag behöver ett stöd utanför familj och vänner."
+++


