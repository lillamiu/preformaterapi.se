+++
sectionTitle = "Kort om mig"
+++
I mitten av 90-talet började jag intressera mig för Mental träning. På den tiden ingick Mindfulness som en del i den mentala träningen men namnet ”mindfulness” fanns inte.
Totalt läste och praktiserade jag 3,5 år för Lars-Eric Uneståhl och Elisabeth Sohlin vid Skandinaviska Ledarhögskolan och blev till slut Diplomerad Avpänningspedagog. Jag gick jag även en kortare mindfulnesskurs för Ola Schenström i Stockholm.
På den tiden arbetade jag med grupper under perioder på 10-12 veckor kring mental avspänning och mindfulness.

Det var också då, i mitten av 90-talet, jag för första gången kom i kontakt med Psykosyntesen genom en av vår kurslitteratur: Bli den du är - Om psykosyntes -en metod för själslig utveckling av Piero Ferrucci.

Boken startade en längtan i mig att nå både mig själv och mina gruppdeltagare/klienter på ett djupare plan och jag började så smått leta efter en utbildning som kändes rätt för mig.

Åren gick och 15 år senare fann jag och påbörjade den perfekta utbildningen som hade en bra balans mellan teori och praktik. Utbildningen gavs av Psykosyntesinstitutet i Göteborg och det var först då jag kom ihåg Piero Ferrucci´s bok som stod i min bokhylla och som hade berört mig så femton år tidigare.

Jag läste sedan en femåring utbildning i Psykosyntes varav tre år var terapeututbilldning och sedan 2011 har jag tagit emot klienter i samtalsterapi. Att arbeta som terapeut är ett fantastiskt arbete, genom att få förmånen att följa en medmänniskas resa mot ökad självinsikt och läkning.

För att hålla min egen sinnesro på en bra nivå jobbar jag ständigt med mig själv med hjälp av olika kreativa, fysiska, mentala och själsliga aktiviteter som t.ex. intuitivt måleri, skrivande, meditation, yoga- och Somatics, samt vandringar i Moder Natur.

Jag har en stark intuition som jag har en grundmurad tillit till och är också utbildad till Svensk Klassisk Massör vid Göteborgs Gymnastiska Institut.
