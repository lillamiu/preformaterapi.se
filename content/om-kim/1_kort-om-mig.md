+++
sectionTitle = "Kort om mig"
+++
I mitten av 90-talet började jag intressera mig för Mental träning. På den tiden ingick Mindfulness som en del i den mentala träningen men namnet ”mindfulness” fanns inte. Totalt läste och praktiserade jag 3,5 år för Lars-Eric Uneståhl och Elisabeth Sohlin vid Skandinaviska Ledarhögskolan och blev till slut Diplomerad Avpänningspedagog. Jag gick jag även en kortare mindfulnesskurs för Ola Schenström i Stockholm.

På den tiden arbetade jag i princip uteslutande med grupper under perioder på 10-12 veckor kring avspänning och mindfulness.

I början av utbildningen kom jag för första gången i kontakt med Psykosyntes genom en av vår kurslitteratur som hette: Bli den du är - Om psykosyntes -en metod för själslig utveckling  av Piero Ferrucci.

Boken startade en längtan i mig att nå både mig själv och mina gruppdeltagare/klienter på ett djupare plan och jag började så smått leta efter en utbildning som kändes rätt för mig. För mig var det tydligt att den “akademiska vägen” inte var ett alternativ. I de akademiska utbildningarna som jag tyckte var för ”teoretisk” saknade jag den praktiska förankringen i kropp och själ av kunskapen, litteraturen och teorin.

Åren gick och 15 år senare påbörjade jag den perfekta fördjupningsutbildningen som hade en bra balans mellan teori och praktik. Utbildningen gavs av Psykosyntesinstitutet i Göteborg och det var först då jag kom ihåg Piero Ferrucci´s bok som stod i min bokhylla och som berörde mig femton år tidigare.

Jag har nu en femåring diplomutbildning som samtals- och psykosyntesterapeut och sedan 2011 har jag tagit emot klienter i samtalsterapi. Litteraturen som vi läst och all den praktiskt förankrade undervisningen, klientarbete under handledning, fallstudier och egenterapin under den femåriga utbildningen har varit omfattande.
För att hålla min egen sinnesro på en bra nivå jobbar jag ständigt med mig själv med hjälp av olika kreativa, fysiska, mentala och själsliga aktiviteter som t.ex. intuitivt och modigt måleri ([@kimpaintings](https://www.facebook.com/kimpaintings/)), meditation, yoga- och meditationsdans (frigörande dans och Vipanassameditation), samt vandringar i Moder Natur.

Jag har en stark intuition som jag har en grundmurad tillit till och är också utbildad till Svensk Klassisk Massör samt inom Kroppsbalansering vid Göteborgs Gymnastiska Institut.
